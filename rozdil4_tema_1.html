<!DOCTYPE html>
<html lang="en">
<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<link rel="stylesheet" href="pages.css">
	<title>Розділ:4 Тема:1</title>
	<link rel="shortcut icon" href="img/free-icon-rifle-238503.png" type="image/x-icon">
</head>
<body>
	<div class="wrapper">
		<header class="page-header">
			<div class="container">
				<a href="index.html" class="button-to-main-page">На головну</a>
			
			
			</div>
		</header>
		<main>
			<img src="img/logo1.2.jpg" alt="#" class="logo-size">
			<h1 align="center">Тема 1: Основні способи захисту населення в надзвичайних ситуаціях</h1>
			<h2 class="name-of-paragraph">Відео</h2>
		<section class="videos">
			<div class="iframe_plus_legend">
				<iframe width="560" height="315" src="https://www.youtube.com/embed/CPH43eKhEwQ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
				<p class="legend-for-video">Правила поведінки цивільного населення <br> під час війни, військового стану</p>
			</div>
			<div class="iframe_plus_legend">
				<iframe width="560" height="315" src="https://www.youtube.com/embed/v8h6gCY8FNQ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

				<p class="legend-for-video">Екстрена валізка. Рюкзак для евакуації!</p>
			</div>
			<div class="iframe_plus_legend">
				<iframe width="560" height="315" src="https://www.youtube.com/embed/cln5vg2f_5w" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

				<p class="legend-for-video">Порядок дій під час проведення евакуації</p>
			</div>
			<div class="iframe_plus_legend">
				<iframe width="560" height="315" src="https://www.youtube.com/embed/PzgPGHlyVW8" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

				<p class="legend-for-video">Оповіщення населення про надзвичайні ситуації</p>
			</div>
		</section>
		
		<h2 class="name-of-paragraph">Конспект:</h2>
		<section class="conspekt">
			<p> 
				§ 27. Основні способи для захисту населення. Повідомлення про загрозу і 
				виникнення надзвичайної ситуації та постійне інформування про 
				зміни ситуації
				Пригадайте з курсу історії України, які засоби і способи оповіщення про напад 
				ворогів, пожежі, повені використовували наші предки. 
				Які засоби можна використати для захисту від сльозогінного газу.
				Захист населення в надзвичайних ситуаціях як одне з головних завдань цивільного захисту — це комплекс заходів, спрямованих на запобігання негативному впливу наслідків НС чи максимальне послаблення ступеня їх негативного впливу. У Кодексі ЦЗ 
				сформульовані принципи цивільного захисту, які стосуються захисту населення: 
				• гарантування та забезпечення державою конституційних прав 
				громадян на захист життя, здоров’я та власності;
				• пріоритетності завдань, спрямованих на рятування життя та збереження здоров’я громадян;
				Для їх реалізації необхідно виконати основні заходи забезпечення захисту населення в 
				надзвичайних ситуаціях, до яких належать:
				• повідомлення про загрозу і виникнення надзвичайної ситуації та постійне інформування про обстановку;
				• навчання населення вмінню застосовувати засоби індивідуального захисту і діяти в надзвичайних ситуаціях;
				• укриття людей у сховищах, медичний, радіаційний та хімічний захист, евакуація з небезпечних районів;
				• спостереження та контроль за ураженістю навколишнього середовища, продуктів харчування та води радіоактивними, отруйними, сильнодіючими отруйними речовинами 
				та біологічними препаратами;
				• організація і проведення рятувальних та інших робіт у районах лиха й осередках ураження.
				Для виконання зазначених вище заходів і всієї державної політики у сфері цивільного захисту створена єдина державна система цивільного захисту (ЄДСЦЗ), безпосереднє керівництво діяльністю якої здійснює Державна служба України з надзвичайних 
				ситуацій (ДСНС України) (іл. 27.1).
				Повідомлення (оповіщення) про загрозу і виникнення надзвичайної ситуації та 
				постійне інформування про обстановку. Оповіщення — доведення сигналів і повідомлень органів управління ЦЗ про загрозу та виникнення НС, аварій, катастроф, епідемій*, 
				пожеж тощо до центральних і місцевих органів виконавчої влади, підприємств, установ, 
				організацій та населення.
				Іл. 27.1 Емблема ДСНС 
				України
				174
				Оповіщення та інформування населення про загрозу й виникнення надзвичайних ситуацій, у тому числі в доступній для осіб з вадами зору та слуху формі, покладається на місцеві державні адміністрації та органи місцевого самоврядування. Воно полягає у своєчасному доведенні такої інформації до органів управління цивільного захисту, сил цивільного 
				захисту, суб’єктів господарювання та населення.
				Оповіщення про загрозу або виникнення надзвичайних ситуацій забезпечується 
				шляхом:
				1) функціонування загальнодержавної, територіальних, місцевих автоматизованих систем 
				централізованого оповіщення про загрозу або виникнення надзвичайних ситуацій; 
				2) централізованого використання інтернет-мереж загального користування, мереж мобільного та стаціонарного зв’язку, загальнонаціонального, регіонального та місцевого радіомовлення і телебачення та інших технічних засобів передавання інформації;
				3) функціонування в населених пунктах, а також місцях масового перебування людей 
				сигнально-гучномовних пристроїв та електронних інформаційних табло для передачі 
				інформації з питань цивільного захисту.
				Інформацію з питань цивільного захисту становлять відомості про надзвичайні ситуації, що прогнозуються, або виникли, з визначенням їх класифікації, меж поширення і 
				наслідків, а також про способи та методи захисту від них.
				Органи управління цивільного захисту зобов’язані надавати населенню через засоби масової інформації оперативну й достовірну інформацію, а також про свою діяльність з питань цивільного захисту, у тому числі в доступній для осіб з вадами зору та 
				слуху формі. Інформація має містити дані про суб’єкт, який її надає, та сферу його діяльності, про природу можливого ризику під час аварій, включаючи вплив на людей та 
				навколишнє природне середовище, про спосіб інформування населення у разі загрози 
				або виникнення аварії та правила, яких слід дотримувати.
				Іл. 27.2. Комплексна система інформування населення
				175
				Основні способи оповіщення та інформування населення. 
				Прогнозування надзвичайних ситуацій зменшує вразливість суспільства до стихійних лих, а основним аспектом короткотермінового 
				прогнозування є раннє оповіщення, яке дає змогу людям вчасно залишити зону небезпеки. Важливо, щоб повідомлення про загрозу
				ураження людей передавалось автоматично через орган управління 
				комплексної системи інформування населення на всі можливі засоби її передачі (іл. 27.2).
				Серед завдань цивільного захисту першочерговою є своєчасність, надійність оповіщення населення про лихо, що насувається. З уроків історії вам уже відомо, що з давніхдавен, коли десь траплялася біда або комусь загрожувала небезпека, люди, почувши 
				дзвони або биття на сполох (набат), збиралися на віче, дізнавалися про те, що трапилося, 
				і приймали рішення щодо боротьби з небезпекою. Так і тепер: приховувати інформацію 
				про небезпеку не можна. Люди мають знати обстановку, і тільки тоді можна розраховувати на розумні й свідомі дії, усунення паніки й інших негативних явищ. Це збереже 
				життя багатьом тисячам людей. 
				Завивання сирен (іл. 27.3), переривчасті гудки підприємств, транспортних засобів 
				означають попереджувальний сигнал оповіщення цивільного захисту «УВАГА ВСІМ!» 
				Почувши його, негайно ввімкніть на роботі, удома радіотрансляційні й телевізійні приймачі, увійдіть в соціальні мережі Інтернету для прослуховування або отримання візуального екстреного повідомлення місцевих органів влади або штабу ЦЗ. Щоб проінформувати 
				про небезпеку тих, у кого немає радіо, телевізора, мобільного Інтернету, а також тих, хто 
				працює в полі, лісі, на будівництвах і в інших віддалених місцях, використовують мобільні 
				телефони, пересувні гучномовні установки на автомобілях, посланців (кур’єрів). 
				Отже, основний спосіб оповіщення населення — передача повідомлення по радіо, 
				телебаченню, через мобільний та стаціонарний зв’язок. Відповідальність за організацію та 
				здійснення своєчасного оповіщення населення і доведення до нього необхідної інформації 
				покладена на територіальні органи управління ЦЗ.
				Зміст інформації про екстремальну ситуацію і порядок дій. На кожний випадок 
				надзвичайних умов місцеві органи ЦЗ готують орієнтовні варіанти повідомлень, які потім, з 
				урахуванням певних подій, коректуються. Інформацію передають протягом п’яти хвилин 
				після подачі звукових сигналів (сирени, гудки, биття на сполох тощо). Вислухавши це 
				повідомлення штабу ЦЗ, люди повинні діяти без паніки й метушні відповідно до отриманих 
				вказівок. Важливо перевірити інформацію, отриману з одного джерела. 
				Отже, у місті прозвучали сирени, мешканці отримують повідомлення на мобільні 
				телефони, увімкнули радіоприймачі, телевізори, Інтернет і можуть почути повідомлення 
				штабу ЦЗ приблизно такого змісту.
				У випадку аварії на хімічно небезпечному об’єкті: «Увага! Говорить штаб цивільного захисту міста. Громадяни! Трапилася аварія на бавовняному комбінаті з викидом в атмосферу хлору — сильнодіючої отруйної речовини. Хмара зараженого повітря 
				поширюється у ... (такому-то) напрямку. До зони хімічного зараження потрапляють … 
				Іл. 27.3. Завивання сирен — попереджувальний сигнал оповіщення 
				«УВАГА ВСІМ!»
				176
				(такі-то вулиці, квартали, райони). Жителям вулиць ... (таких-то) із приміщень не виходити. Зачинити вікна, двері, здійснити герметизацію квартир (будинків). У підвалах, нижніх поверхах не ховатися, тому що хлор важчий за повітря і затікатиме в низинні місця 
				й підвали будинків.
				Мешканцям вулиць ... (таких-то) негайно залишити квартири, установи, підприємства 
				за планом евакуації і виходити в райони ... (такі-то). Повідомте про це сусідам. Слухайте і
				читайте наші повідомлення. Далі дійте відповідно до вказівок штабу цивільного захисту».
				У разі аварії на атомній електростанції (на радіаційно небезпечному об’єкті): 
				«Увага! Говорить штаб цивільного захисту. Громадяни! Трапилася аварія на атомній електростанції. У районі електростанції і в населених пунктах ... (таких-то) очікується випадіння радіоактивних опадів. У зв’язку із цим населенню, що мешкає в зазначених пунктах, необхідно перебувати в приміщеннях. Забезпечте додаткову герметизацію житлових 
				приміщень і місць перебування домашніх тварин. Прийміть препарати йоду. У подальшому дійте відповідно до вказівок штабу цивільного захисту».
				Після перших поштовхів землетрусу: «Увага! Говорить штаб цивільного захисту. Громадяни! У зв’язку з можливими повторними поштовхами землетрусу вживайте 
				необхідних заходів безпеки. Вимкніть газ, електрику, перекрийте воду. Візьміть необхідний одяг, документи, продукти харчування, воду і виходьте на вулицю. Надайте допомогу літнім людям, хворим. Займіть місце на безпечній віддалі від будівель і ліній електропередач. Пам’ятайте, що під час руйнування будинків уламки розлітаються на відстань не менш як на 2/3 висоти будівлі. Якщо під час поштовху ви перебуваєте в приміщенні, устаньте у дверний або балконний отвір. Підтримуйте спокій, порядок і витримку. 
				Стежте за нашими повідомленнями».
				Під час повені: «Увага! Говорить штаб цивільного захисту. Громадяни! У зв’язку 
				з підвищенням рівня води в річці ... (такій-то) очікується підтоплення будівель у районі 
				вулиць ... (перерахувати) і селища ... (такого-то). Населенню, що проживає на цих вулицях і в селищі, перенести необхідні речі на горища, верхні поверхи, підготувати необхідний одяг і взуття, зібрати продукти харчування. Перед виходом вимкнути електрику, газ, 
				самим іти в безпечні райони (перерахувати). Там пройти реєстрацію на збірному евакопункті (вказати адресу). Про отриману інформацію сповістити сусідів, надати допомогу 
				літнім людям і хворим. За будь-яких обставин поводьтеся спокійно, не панікуйте. Будьте 
				уважні до наших повідомлень!»
				Примітка. Залежно від умов аварії, катастрофи або стихійного лиха, а також обстановки, що склалася, зміст текстів звернення може відрізнятися від наведених вище.
				Якщо виникла повітряна, хімічна або радіаційна небезпека у воєнний час, також 
				спочатку звучать сирени, тобто сигнал «Увага всім!», а потім передають відповідну інформацію.
				У разі повітряної тривоги: «Увага! Говорить штаб цивільного захисту. Громадяни! Повітряна тривога! Повітряна тривога! Вимкніть газ, перекрийте воду. Візьміть 
				засоби індивідуального захисту, документи, запас води і продуктів харчування, вимкніть 
				світло. Попередьте сусідів, допоможіть хворим і літнім людям вийти на вулицю. Якомога 
				177
				швидше займіть місце в сховищі або укритті поблизу вашого будинку. Дотримуйте порядку і спокою. Будьте уважні до наших повідомлень».
				У разі хімічної небезпеки: «Увага! Увага! Говорить штаб цивільного захисту! 
				Громадяни! Виникла безпосередня загроза хімічного зараження. За наявності, надягніть 
				протигази. Для захисту шкіри використовуйте одяг і взуття з ізоляційних матеріалів, які 
				максимально закривають ваше тіло. Перевірте герметизацію житлових приміщень, стан 
				вікон і дверей. Загерметизуйте продукти харчування і створіть у ємностях запас води. 
				Заженіть у приміщення свійських тварин. Сповістіть сусідів про отриману інформацію. 
				Надайте допомогу хворим і літнім людям. Надалі дійте відповідно до наших вказівок».
				У разі радіаційної небезпеки: «Увага! Увага! Говорить штаб цивільного захисту! 
				Громадяни! Виникла загроза радіоактивного зараження. Приготуйте засоби індивідуального 
				захисту і тримайте їх постійно при собі. За нашою командою або за необхідності надягніть 
				їх. Для захисту поверхні тіла від забруднення радіоактивними речовинами використовуйте 
				комбінезони і чоботи. При собі майте плівкові (полімерні) накидки, куртки або плащі з ізоляційних матеріалів. Перевірте герметизацію житлових приміщень, стан вікон, дверей. Загерметизуйте продукти харчування, максимально ізолюйте приміщення для свійських тварин 
				і кормів. Створіть у ємностях запас води. Сповістіть сусідів про отриману інформацію. Надайте допомогу хворим і літнім людям. Надалі дійте відповідно до наших вказівок».
				У разі відбою повітряної тривоги: «Увага! Увага! Говорить штаб цивільного захисту! Громадяни! Відбій повітряної тривоги! Відбій повітряної тривоги! Усім повернутися до місць роботи або проживання. Надайте допомогу хворим і літнім людям. Будьте 
				готові до повторного (можливого) нападу. Завжди майте при собі засоби індивідуального 
				захисту. Будьте уважні до наших повідомлень!»
				Примітка. Тексти повідомлень передаються через кожні 5 хв. За необхідності, 
				зміст звернення може змінюватися.
				Як діяти за сигналами цивільного захисту?
				Під час аварії на хімічно небезпечному об’єкті. Одержавши повідомлення (по 
				радіо або з інших засобів оповіщення) про викид (розлив) в атмосферу СДОР, виконайте 
				вказані рекомендації. Повідомте сусідів про отриману інформацію. Надайте допомогу 
				літнім і хворим особам. Надягніть засоби індивідуального захисту органів дихання та 
				найпростіші засоби захисту шкіри (за відсутності табельних засобів використовуйте поліетиленову плівку, прогумовані плащі, гумові чоботи, рукавички). Швидко вийдіть з хімічного вогнища в напрямку, вказаному працівниками цивільного захисту, або самостійно у бік, перпендикулярний напрямку вітру. Оминайте тунелі, яри, улоговини: у низинах може бути висока концентрація СДОР. Вийшовши із зони зараження, зніміть засоби 
				захисту, верхній одяг, ретельно вимийте очі, ніс та рот, за можливості якнайшвидше 
				прийміть душ.
				Якщо засобів індивідуального захисту немає і вийти з району аварії неможливо, залишайтесь у приміщенні, але негайно та надійно герметизуйте його! Мінімізуйте можливість 
				проникнення СДОР (парів, аерозолів) у приміщення: щільно зачиніть вікна та двері, заклейте 
				178
				димоходи, вентиляційні люки, щілини в рамах вікон та дверей, вимкніть джерела газо-, електропостачання та загасіть вогонь у пічках, чекайте повідомлень органів влади з питань надзвичайних ситуацій через засоби інформації. Можна уникнути уражень, перебуваючи на 
				верхніх поверхах вашого будинку. Для попередження отруєнь пийте велику кількість рідини (чай, молоко, сік, вода); якщо є підозра на ураження СДОР, негайно зверніться до медичного закладу. Виконання цих вимог сприятиме збереженню вашого здоров’я.
				У разі аварії на атомній електростанції. Почувши звуки сирен і гудків, потрібно 
				ввімкнути радіо- і телевізійні приймачі, прочитати повідомлення в мобільному телефоні. 
				Відповідно до вказаної інформації, укритися в сховищі, підвалі або в будівлі, де застав 
				сигнал. У будівлі зачинити вікна, двері, вентиляційні отвори, загерметизувати кімнату 
				(квартиру), створити триденний запас води. Приймати препарати йоду відповідно до 
				віку. Надягти ватно-марлеву пов’язку, за можливості, розташуватися подалі від вікон і 
				зовнішніх стін. Свійських тварин загнати в приміщення для тварин. Здійснити герметизацію джерел водопостачання і кормів.
				Одержавши повідомлення про евакуацію, зберіть необхідний запас продуктів, що не 
				псуються, на 2–3 доби, медикаменти, препарати йоду, одяг, взуття, речі туалету, постільну 
				білизну, документи, найцінніші речі й гроші в екстрену валізу. Упакуйте все в поліетиленові 
				мішки, чекайте підходу автотранспорту. З підходом автотранспорту або в призначений час у 
				квартирі потрібно вимкнути газ, воду, електроприлади тощо, надягти плащ з капюшоном, 
				рукавички, зимове взуття, узяти речі, зачинити квартиру (будинок) і попрямувати до місця 
				посадки. Виконання цих правил збереже ваше здоров’я.
				Під час повені. Вимкніть нагрівальні пристрої, одягніть дітей, візьміть документи, найцінніші речі та гроші, запас продуктів і води (загальна маса речей на одну людину не повинна 
				перевищувати 50 кг). З підходом автотранспорту для забезпечення евакуації або перед тим, як 
				самостійно вирушити на збірний евакуаційний пункт, вимкніть у квартирі газ, воду, електроприлади тощо, візьміть речі, зачиніть квартиру (будинок). Суворо дотримуйте вимог і вказівок 
				представників цивільного захисту. Їх виконання збереже ваше здоров’я.
				Повітряна тривога (ПТ). Усе населення зобов’язане укритися в захисних спорудах! Якщо сигнал застав вас: удома — негайно вимкніть нагрівальні прилади, газ, воду, 
				одягніть дітей, візьміть засоби індивідуального захисту, медичну аптечку, документи, необхідні речі, запас продуктів і води, вимкніть освітлення і швидко йдіть у сховище (укриття); за можливості, попередьте сусідів; на роботі — ужийте заходів для безаварійної 
				зупинки виробництва (відповідно до інструкції) та йдіть в укриття; на вулиці — швидко 
				прямуйте в найближче сховище чи укриття; у громадському місці — без паніки дійте за 
				вказівками адміністрації; в автобусі, тролейбусі, трамваї — дочекайтеся зупинки і прямуйте до найближчого укриття.
				У разі відбою повітряної тривоги (Відбій ПТ). Почувши повідомлення штабу цивільного захисту через радіотрансляційні мережі, телефонні канали зв’язку, а також з пересувних гучномовних установок про те, що повітряна тривога минула, організовано за 
				командою адміністрації залишіть захисну споруду. Приступайте до виконання своїх громадських обов’язків. Будьте готові до повторних дій за командою «Повітряна тривога».
				179
				Навчання населення вмінню застосовувати засоби індивідуального захисту. 
				До засобів індивідуального захисту належать засоби захисту органів дихання та шкіри.
				Засоби захисту органів дихання. До найпростіших засобів захисту органів дихання належать протипилова тканинна маска і ватно-марлева пов’язка, які захищають 
				органи дихання від радіоактивного пилу і деяких видів бактеріальних засобів, але не придатні для захисту від отруйних речовин.
				Протипилову тканинну маску ПТМ-1 (іл. 27.4) виготовляють самостійно за викройками і лекалами відповідного розміру з 4–5 шарів тканини, ретельно підганяють під 
				рельєф обличчя для щільного прилягання до поверхні шкіри.
				Іл. 27.4. Протипилова тканинна маска ПТМ-1: 
				1 — корпус маски; 2 — оглядові отвори;
				3 — кріплення; 4 — гумова тасьма; 
				5 — поперечна гумова смужка; 6 — зав’язки
				Іл. 27.5. Виготовлення ватно-марлевої
				пов’язки (розміри у см)
				Ватно-марлеву пов’язку (іл. 27.5) виготовляють самостійно. Важливо знати, що 
				зав’язки перехрещують, нижні зав’язують на тімені, верхні — на потилиці, чим забезпечують щільне прилягання пов’язки до шкіри обличчя: зверху — на рівні очей, знизу — за 
				підборіддям. Для захисту очей одягають окуляри.
				Респіратори та фільтрувальні протигази. Респіратори використовують для захисту органів дихання від радіоактивного, промислового і ґрунтового пилу. Найпоширеніші респіратори Р-2 і ШБ-1 («Пелюстка»).
				Респіратор Р-2 (іл. 27.6 а, б) — це фільтрувальна напівмаска, яка має два вдихальних 
				i один видихальний клапан із запобіжним екраном, наголовник, носовий затискач. Зовнішня 
				частина маски виготовлена з поліуретанового пінопласту зеленого кольору, а внутрішня —
				з повітронепроникної плівки, у яку вмонтовані два клапани вдиху. Між поліуретаном та плівкою розташовано фільтр з полімерних волокон. Респіратори виготовляють трьох розмірів. 
				Зберігаються респіратори в запаяному поліетиленовому пакеті.
				Принцип дії респіратора полягає в тому, що під час вдиху повітря послідовно очищується фільтрувальним поліуретановим шаром маски від грубодисперсного пилу, потім — фільтрувальним полімерним волокнистим матеріалом від тонкодисперсного пилу. Очищене 
				повітря крізь клапани вдиху потрапляє в підмасковий простір, а відтак — в органи дихання. 
				Під час видихання повітря з підмаскового простору виходить через клапан видиху.
				1
				2
				3
				5
				4
				6
				20
				30–35 30 30–35
				180
				 
				 а б в г
				Іл. 27.6. Респіратори: а — Р-2; б — робота в респіраторі Р-2; в — «Пелюстка»; 
				г — використання респіратора «Пелюстка»
				Респіратори надягають за командою «Респіратор надягти!» або самостійно. Після 
				зняття респіратора необхідно провести дезактивацію, тобто видалити пил із зовнішньої 
				поверхні напівмаски щіткою або витрусити. Внутрішню поверхню протирають вологим 
				тампоном і просушують. Респіратор не захищає очі. Для захисту очей потрібно надягати 
				окуляри, конструкція яких унеможливлює потрапляння пилу до очей. Респіратор необхідно зберігати в поліетиленовому пакеті, закритому за допомогою спеціального кільця.
				Респіратор ШБ-1 («Пелюстка») виготовляють зі спеціального матеріалу, який має 
				високі фільтрувальні властивості. На ілюстрації 27.6 б, в, г зображено респіратор одноразового користування, його розмір універсальний, він широко застосовувався для захисту дихальних шляхів від радіоактивного пилу під час ліквідації наслідків аварії на Чорнобильській АЕС (іл. 27.6 в, г).
				Фільтрувальні протигази призначені для захисту органів дихання, очей, шкіри обличчя від впливу отруйних, радіоактивних речовин, бактеріальних засобів та від різних 
				шкідливих домішок, що є в повітрі. Принцип їх захисної дії заснований на очищенні (фільтрації) повітря, що вдихається людиною, від шкідливих домішок. У системі цивільного 
				захисту нашої країни використовують фільтрувальні протигази для дорослого населення 
				ГП-5, ГП-5М (іл. 27.7), ГП-7 (іл. 27.8).
				Цивільний фільтрувальний протигаз ГП-5 складається з таких основних елементів: 
				лицева частина ШМ-62У і фільтрувально-поглинальна коробка ГП-5. Для зберігання і перенесення протигаз укомплектовано сумкою та коробкою з плівками, що не запотівають.
				Модифікований протигаз ГП-5М має шолом-маску ШМ-66МУ, обладнану переговорним пристроєм мембранного типу, і вирізи для вух.
				 
				Іл. 27.7. Протигаз ГП-5 і ГП-5М Іл. 27.8. Протигаз ГП-7
				181
				Модель цивільного протигаза ГП-7 широко використовується як для захисту дорослого населення, так і особового складу невоєнізованих формувань. Зберігається в сумці. Його маса без сумки — до 900 г. 
				Трикотажний чохол фільтрувально-поглинальної коробки захищає її від дощу, бруду, 
				снігу, грубодисперсних часток аерозолю. Переговорний пристрій протигаза забезпечує спілкування на відстані, а також полегшує користування технічними засобами зв’язку.
				Протигаз ГП-7 одягають у такій послідовності:
				 взяти лицеву частину обома руками за щічні лямки так, щоб великі пальці зсередини тримали лямки;
				 зафіксувати підборіддя в нижньому заглибленні обтюратора; рухом рук догори 
				і назад натягнути наголовник і підтягнути до упору щічні лямки.
				Перед надяганням протигаза необхідно прибрати волосся з лоба і скронь, бо, потрапивши під обтюратор, воно може порушити герметичність.
				Лицева частина протигаза ГП-7В має пристосування, 
				за допомогою якого можна пити воду. Це гумова трубка з 
				мундштуком і ніпелем, розміщена під переговорним пристроєм. Пристосування приєднується спеціальною кришкою 
				до фляги. Крім того, лицева частина протигаза ГП-7ВМ 
				(іл. 27.9) має трапецієподібні отвори для скелець окулярних 
				вузлів, що покращують огляд під час роботи. Також маска 
				ГП-7ВМ, на відміну від протигазів ГП-7 і ГП-7В, має два вузли для під’єднання фільтрувально-поглинальної коробки 
				(праворуч і ліворуч) для зручності використання протигаза.
				Порядок застосування фільтрувальних протигазів. Протигаз може стати надійним засобом захисту, якщо лицева частина його підібрана за розміром і протигаз у цілому 
				підігнаний і справний.
				Визначення необхідного розміру лицевої частини протигаза має вирішальне значення під час користування протигазом. Правильно дібрана шолом-маска має щільно 
				прилягати до обличчя, не спричиняти больових відчуттів.
				Протигаз носять у трьох положеннях: «похідне» (на лівому боці, дещо ззаду), «напоготові» (на лівому боці спереду), «бойове» (лицева частина одягнута на обличчя).
				Засоби захисту шкіри. Засоби захисту шкіри призначені для захисту тіла людини в 
				умовах зараження місцевості отруйними, радіоактивними речовинами та біологічними засобами. Їх поділяють на звичайні (найпростіші, підручні) та спеціальні (табельні).
				Звичайні засоби захисту шкіри призначені для захисту шкірних покривів тіла людини від зараження радіоактивним пилом і біологічними засобами, а в разі спеціального 
				просочування — для захисту від парів отруйних речовин. До них належать предмети побутового одягу та взуття, які часто використовує кожна людина. Найпростішим засобом 
				захисту шкіри є плащі й накидки із прогумованої тканини або покриті хлорвініловою,
				поліетиленовою плівкою, клейонкою; пальта зі шкіри, грубого сукна або відповідно 
				підготовлений інший одяг. До цієї групи також належить виробничий одяг — куртки 
				Іл. 27.9. Протигаз ГП-7ВМ
				182
				і штани, комбінезони; джинсовий одяг, спортивні костюми після відповідної обробки. 
				Вони можуть не тільки захищати від радіоактивних речовин і бактеріальних засобів, але 
				також не пропускати певний час краплини рідких отруйних речовин.
				Усі ці види одягу добре захищають від радіоактивного пилу та деяких видів біологічних засобів. Для захисту ніг застосовуються чоботи (що вищі, то краще) гумові, 
				шкіряні або з шкірозамінників. Захистити руки від ОР допоможуть гумові рукавиці, а 
				від радіоактивного пилу і бактеріальних засобів — шкіряні й тканинні. Для захисту голови та шиї найкраще використовувати капюшони, а також різні головні убори, які запобігають осіданню пилу на волосся.
				Спеціальні (табельні) засоби захисту шкіри виготовляються промисловістю і призначені для оснащення воєнізованих і невоєнізованих формувань цивільного захисту. За 
				принципом захисної дії розрізняють ізоляційні та фільтрувальні засоби захисту. 
				Ізоляційні засоби захисту шкіри виготовляють з 
				повітронепроникних матеріалів — спеціальної еластичної і морозостійкої прогумованої тканини. Вони можуть 
				бути герметичними і негерметичними. Герметичні засоби (іл. 27.10) захищають тіло людини від усіх можливих факторів ураження — газоподібних і краплиннорідких отруйних речовин, радіоактивних речовин, бактеріальних засобів. Зрозуміло, що газоподібні ОР проникають у негерметичні засоби. Тому вони захищають людину тільки від РР, БЗ та потрапляння крапель ОР.
				Фільтрувальні засоби захисту — це костюми зі звичайного матеріалу, який просочується спеціальним хімічним складом для нейтралізації крапель або поглинання газу 
				сильнодіючих отруйних речовин.
				Підготовка й використання предметів одягу та взуття. Застосовуючи одяг 
				як засіб захисту шкіри, необхідно якомога ретельніше загерметизувати його, щоб 
				ізолювати від навколишнього середовища тіло. Одяг має бути застебнутим на всі 
				ґудзики, гачки або кнопки, комір піднятий, поверх нього шия щільно обв’язана шарфом або 
				хусткою; рукави обв’язані навколо зап’ясток тасьмою, брюки випущені поверх чобіт (ботів) і 
				знизу зав’язані тасьмою. Герметичність одягу в місцях з’єднання окремих його частин, наприклад рукавів з рукавичками, забезпечується відповідною їх заправкою. Низ куртки, піджака або 
				накидки необхідно заправити в штани і підперезати.
				Звичайні засоби захисту шкіри надягають безпосередньо перед загрозою ураження 
				радіоактивними, отруйними речовинами або бактеріальними засобами за будь-якої пори 
				року. У цих засобах захисту шкіри можна перейти заражену ділянку місцевості або вийти 
				за межі осередку ураження. Зазначені засоби захисту захищають тіло людини від безпосереднього контакту з краплями і суттєво знижують вплив парів і аерозолів отруйних 
				речовин лише на визначений термін.
				Вийшовши із зараженого району, потрібно швидко зняти одяг, додержуючи заходів безпеки, і за першої можливості (але не пізніше ніж через годину) знезаразити його. 
				Іл. 27.10. Герметичні
				індивідуальні засоби захисту
				183
				Знезаражений і чисто випраний одяг можна використовувати як захист повторно, у тому 
				числі й просочувати розчином для захисту від отруйних речовин.
				Спеціальні засоби захисту шкіри. До ізоляційних засобів захисту шкіри належать 
				легкий захисний костюм Л-1 і загальновійськовий захисний комплект ЗЗК.
				Фільтрувальні засоби представлені загальновійськовим фільтрувальним комплектом ЗФК.
				Легкий захисний костюм Л-1 (іл. 27.11а, б, в) виготовляють із прогумованої тканини, у комплекті є такі речі: куртка з капюшоном; штани, які пошиті разом з панчохами; 
				підшоломник; двопальцеві рукавиці. Окрім того, є сумка для перенесення і запасна пара 
				рукавиць. Його розміри аналогічні розмірам захисного комбінезона (костюма). Маса комплекту становить 3 кг. Л-1 використовують у розвідувальних підрозділах воєнізованих формувань ЦЗ.
				Іл. 27.11. Легкий захисний костюм Л-1: а — сорочка з капюшоном, двопальцеві рукавиці; 
				б — штани з панчохами; в — рятувальник, одягнений в Л-1
				Загальновійськовий захисний комплект (ЗЗК) (іл. 27.12 а, б) складається із захисного плаща з капюшоном (ОП-1), захисних панчіх і рукавиць. Маса комплекту становить 
				3 кг. Випускають плащі п’яти розмірів. Їх виготовляють із прогумованої термостійкої 
				тканини. Захисні рукавиці бувають літніми (п’ятипальцевими із гуми) та зимовими (двопальцевими — із прогумованої тканини). Підошва захисних панчіх має потовщену гумову основу. Панчохи одягають поверх звичайного взуття і прикріплюють до ніг спеціальними фіксаторами, а до поясного паска — тасьмою. ЗЗК можна використовувати як 
				накидку (за необхідності раптового використання), як плащ «у рукави» та як комбінезон.
				Іл. 27.12. Загальновійськовий захисний комплект (ЗЗК): а — одягнений у рукави; б — у вигляді комбінезона
				184
				Загальновійськовий фільтрувальний комплект ЗФК забезпечує високоефективний і надійний захист усіх частин тіла й органів дихання від отруйних речовин, світлових і 
				термічних вражаючих факторів, основних видів хімічно небезпечних речовин. Цей комплект 
				має високі фізіолого-гігієнічні властивості, поєднання засобів захисту органів дихання й 
				шкіри з основними елементами екіпірування й озброєння солдата, надійне функціонування 
				за низьких температур, можливість багаторазового використання після зараження й спеціальної обробки. Перебуває на озброєнні військ РХБ захисту із кінця 1990-х років (іл. 27.13).
				Іл. 27.13. Загальновійськовий фільтрувальний комплект
				Для захисту органів дихання й шкірних покривів медичного персоналу від біологічних агентів (захист від біологічної зброї, лабораторна діагностика особливо небезпечних інфекцій) призначений протичумний костюм «Кварц», який виготовляють вітчизняні підприємства. 
				Підготовка населення до дій у надзвичайних ситуаціях. Крім оповіщення та інформування населення про загрозу і виникнення надзвичайних ситуацій, місцеві державні адміністрації та органи місцевого самоврядування повинні здійснювати підготовку 
				населення щодо дій у надзвичайних ситуаціях. У колективах суб’єктів господарювання 
				(підприємств, організацій, навчальних закладів), крім цього, працівники мають бути забезпечені засобами колективного та індивідуального захисту. 
				Ураховуючи зазначене, кожен громадянин / громадянка України має право на: 
				1) отримання інформації про надзвичайні ситуації або небезпечні події, що виникли або 
				можуть виникнути, у тому числі в доступній для осіб з вадами зору та слуху формі;
				2) забезпечення засобами колективного та індивідуального захисту та їх використання.
				А також кожен зобов’язаний:
				1) дотримувати правил поведінки, безпеки та дій у надзвичайних ситуаціях; 
				2) вивчати способи захисту від надзвичайних ситуацій та дій у разі їх виникнення, надання домедичної допомоги постраждалим, правила користування засобами захисту.
				Для виконання цих завдань навчання населення діям у НС організовують: 
				1) за місцем роботи — для працюючого населення;
				2) за місцем навчання — для дітей дошкільного віку, учнів та студентів;
				3) за місцем проживання — для непрацюючого населення.
				185
				Навчання учнів, студентів та дітей дошкільного віку діям у надзвичайних ситуаціях та правилам пожежної безпеки є обов’язковим і здійснюється під час освітнього
				процесу.
				1. У чому полягають основні заходи захисту населення від надзвичайних ситуацій? 
				2. Хто і яким чином здійснює оповіщення населення в Україні про виникнення 
				надзвичайної ситуації? 3. Що зазначають у тексті повідомлення про різні види 
				надзвичайних ситуацій? Наведіть приклади. 4. Дайте розгорнуту відповідь, яким 
				чином діяти населенню після отримання сигналів оповіщення. 5. Для чого призначена протипилова тканинна маска і ватно-марлева пов’язка? Який порядок їх 
				виготовлення і використання? 6. Охарактеризуйте будову респіратора. Від чого 
				він захищає? 7. Із чого складається фільтрувальний протигаз? Яке його призначення, принцип дії та порядок застосування? 
				8. Які захисні властивості звичайних засобів захисту шкіри вам відомі? Що до них належить? 9. Які ізолюючі засоби захисту шкіри вам відомі? У чому полягає їхнє 
				призначення, склад, правила користування? 10. У чому полягає захисна дія фільтрувальних засобів захисту шкіри? 11. Як організову
			</p>
		</section>
		</main>
		<footer class="page-footer">
			<div class="container">
				

				
			</div>
		</footer>
	</div>
</body>
</html>