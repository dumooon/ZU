<!DOCTYPE html>
<html lang="en">
<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<link rel="stylesheet" href="pages.css">
	<title>Розділ:2 Тема:1</title>
	<link rel="shortcut icon" href="img/free-icon-rifle-238503.png" type="image/x-icon">
</head>
<body>
	<div class="wrapper">
		<header class="page-header">
			<div class="container">
				<a href="index.html" class="button-to-main-page">На головну</a>
			
			
			</div>
		</header>
		<main>
			<img src="img/logo1.2.jpg" alt="#" class="logo-size">
			<h1 align="center">Тема 1: Дії солдата в складі бойової групи</h1>
			<h2 class="name-of-paragraph">Відео</h2>
		<section class="videos">
			<div class="iframe_plus_legend">
				<iframe width="560" height="315" src="https://www.youtube.com/embed/rAtNKLkYi7M" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
				<p class="legend-for-video">Тактична підготовка Урок 1</p>
			</div>
			<div class="iframe_plus_legend">
				<iframe width="560" height="315" src="https://www.youtube.com/embed/O3LMuPrmehQ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

				<p class="legend-for-video">Тактична підготовка Урок 2</p>
			</div>
			<div class="iframe_plus_legend">
				<iframe width="560" height="315" src="https://www.youtube.com/embed/CzTqaQFYPm8" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

				<p class="legend-for-video">Тактична підготовка Урок 3</p>
			</div>
			<div class="iframe_plus_legend">
				<iframe width="560" height="315" src="https://www.youtube.com/embed/FhdQio6y_70" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
				<p class="legend-for-video">УЛ 28 02 2021 Малі Тактичні Групи</p>
			</div>
		</section>
		<h2 class="name-of-paragraph">Презентація</h2>
		<section class="presentations">
			<iframe src="https://vseosvita.ua/library/embed/01007rfj-8434.pptx.html" frameborder="0" marginwidth="0" marginheight="0" scrolling="no" style="border:0;border-width:0" width="800" height="800"></iframe>
		</section>
		<h2 class="name-of-paragraph">Конспект:</h2>
		<section class="conspekt">
			<p>§ 6. Склад бойової групи (малі тактичні групи — до 8 осіб). 
				Розподіл обов’язків між військовими та їх взаємодія в бойовій групі1
				Що таке НАТО? У якому році його заснували? Як ви уявляєте стандарти 
				НАТО щодо бойових груп (з кінофільмів, книжок, Інтернету тощо)?
				Пріоритетним завданням є досягнення повної сумісності сектора безпеки й оборони з відповідними структурами держав — членів НАТО, що має забезпечити можливість набуття в майбутньому членства України в Північноатлантичному альянсі з 
				метою отримання дієвих гарантій державного суверенітету та територіальної цілісності України. 
				...Основні цілі Стратегії національної безпеки України: забезпечення інтеграції 
				України до Європейського Союзу та формування умов для вступу в НАТО.
				...Упровадження стандартів НАТО в бойову підготовку військ, а також підготовку 
				офіцерського та сержантського складу дасть можливість суттєво підняти рівень 
				боєздатності української армії. Перехід на натовські стандарти дозволив би не 
				тільки підвищити рівень управління збройними силами, який за мінімально необхідних для цього ресурсів буде ефективно виконувати поставлені перед армією завдання, а й забезпечити в майбутньому взаємодію з військами Альянсу (з Указу 
				Президента України № 287 / 2015 «Про Стратегію національної безпеки України»).
				*****
				4 грудня 2018 р. Генеральний секретар НАТО Єнс Столтенберг заявив: «Країни Альянсу готові підтримувати Україну в разі відкритого нападу РФ».
				Роль дрібних підрозділів у боротьбі з мобільними групами супротивника. Солдат у бою в складі бойової групи.
				Аналіз досвіду збройних конфліктів сучасності свідчить, що форми та способи тактичних дій підрозділів постійно вдосконалюють; вони залежать від змісту поставлених 
				завдань, ролі та місця підрозділів у бою, характеру дій супротивника, умов місцевості, 
				наявних штатних і приданих сил і засобів, а також від рівня підготовки особового складу. 
				З огляду на зміни, які відбулися в змісті тактичних дій сухопутних військ збройних сил 
				провідних країн світу протягом останнього десятиріччя, слід відзначити кілька основних 
				напрямів, які спонукали до нових способів виконання підрозділами бойових завдань.
				По-перше, масоване застосування могутньої високоточної зброї під час збройних 
				конфліктів призвело до того, що сухопутні війська застосовувалися не широкомасштабно, 
				а лише в складі підсилених частин та підрозділів, для виконання окремих завдань під час 
				нарощування зусиль і розвитку успіху, якого було досягнуто за рахунок завоювання вогневої ініціативи та панування в повітрі. Такий стан створював передумови для значного 
				зменшення бойових втрат механізованих і танкових підрозділів, прихованого здійснення 
				маневру і досягнення раптовості, але одночасно ускладнював організацію бою, оскільки 
				 
				1 Матеріал параграфа викладений з урахуванням «Тимчасового стандарту тактичних умовних знаків 
				для оформлення бойових документів» із застосуванням кольорів та умовних позначень, які використовують під час розробки графічних частин документів з бойової підготовки НАТО.
				38
				командири втрачали можливість особисто спостерігати за полем бою, проводити рекогносцирування звичайним методом, ставити бойові завдання підрозділам і організовувати 
				взаємодію безпосередньо на місцевості.
				По-друге, під час виконання бойових завдань підрозділи мали справу з нетиповим, 
				нетрадиційним супротивником — нечисленними, але мобільними й добре підготовленими бойовими формуваннями, які ухилялися від прямих сутичок, уникали позиційних 
				форм боротьби, надавали перевагу влаштуванню засад, раптовим ударам, активному застосовуванню снайперських груп і мінно-вибухових загороджень, у критичних ситуаціях 
				«розчинялися» серед місцевого населення і вступали в бій лише тоді, коли їм це було 
				вигідно, уміло використовували місцевість, нічні та складні погодні умови, швидко зосереджувалися і розосереджувалися після коротких сутичок.
				По-третє, готовність мобільних груп супротивника зненацька атакувати з будьякого напрямку, недостатня кількість сил і засобів для охорони підрозділів технічного й 
				тилового забезпечення, вогневих позицій, засобів підсилення призвели до стирання чіткої межі між фронтом і тилом, спонукали командирів діяти нестандартно, виявляти ініціативу, шукати нові форми та способи тактичних дій за відсутності суцільних фронтів.
				Фактори, зазначені вище, сприяли зростанню злагодженості дрібних підрозділів у 
				ланці відділення – взвод – рота. Характер дій підрозділів у воєнних конфліктах сучасності залежатиме від ступеня його складності, складу й оснащеності зброєю задіяних формувань, особливостей фізико-географічних умов району, складу та настрою місцевого 
				населення, можливостей і потреби застосування різноманітних видів озброєння. 
				У всіх випадках головна мета дій підрозділів буде полягати в тому, щоб змусити 
				незаконні збройні формування скласти зброю та забезпечити виконання органами праопорядку своїх завдань щодо нормалізації обстановки в районі конфлікту. 
				Зростання ролі дрібних підрозділів у боротьбі з нечисленними мобільними групами 
				противника зумовило доцільність створення в складі механізованих підрозділів позаштатних бойових груп — «двійок» та «трійок» і більш чисельних утворень з різними 
				фахівцями: стрільцями-автоматниками, кулеметниками, гранатометниками, яких підсилюють саперами, а іноді й вогнеметниками. Під час бойової підготовки в мирний час, а 
				також під час бою командир відділення складає позаштатні бойові групи, які реалізують 
				ті чи інші тактичні прийоми для досягнення переваги в бою.
				До складу механізованого відділення (мвід) можуть входити такі позаштатні бойові 
				групи: 1 група — старший стрілець, стрілець і кулеметник; 2 група — командир відділення, снайпер, гранатометник, помічник гранатометника; 3 група — механік-водій і навідник-оператор (навідник).
				Основні принципи ведення бою позаштатних бойових груп: один за всіх та всі 
				за одного; один виконує завдання, інші підтримують і забезпечують його дії.
				Варіанти розташування «двійок» снайперів такі: вони можуть діяти за центром бойового порядку взводу, на одному із флангів взводу або в проміжках між взводами роти.
				Пошук ефективних способів ведення бойових дій в арміях держав, які беруть участь 
				у локальних війнах, обмежених збройних конфліктах, бойових діях у зоні Операції об’єд-
				39
				наних сил (ООС), зумовив появу тактики групового бою. Її покладено в основу дії бойових груп, які формуються у взводах і у відділеннях механізованих військ. Нові способи 
				ведення загальновійськового бою відображені в бойових статутах Сухопутних військ 
				України, Сухопутних військ США та провідних держав НАТО.
				Результати практики бойових дій, особливо в зоні ООС, свідчать, що найдоцільнішою формою ведення бойових дій у ланці «взвод – відділення» є дії цих підрозділів 
				у складі дрібних тактичних груп, об’єднаних єдиним замислом командира в рамках виконання бойового завдання підрозділу за відносної самостійності дій на окремих етапах
				бою. Застосування тактики бойових груп потребує регулярного підвищення рівня бойової підготовки сержантів і підпорядкованих їм підрозділів, відповідного морально-психологічного стану особового складу, ретельної організації взаємодії між бойовими групами, із сусідами, засобами та підрозділами посилення й підтримки, ураховуючи бойові 
				гвинтокрили. Особливі вимоги висувають до системи управління бойовими групами і до 
				їх всебічного забезпечення під час ведення бою.
				У зв’язку з імовірністю різких змін обстановки (положення й можливостей сторін), 
				бойові групи в ланці «взвод – відділення», по суті, мають вести універсальні бойові дії.
				Бойова група (іл. 6.1 а) — найменше позаштатне військове формування в арміях світу в складі механізованого відділення (мвід), яке не має штатного командира.
				а б
				Іл. 6.1. Бойові групи на полі бою
				Відділення є найменшою тактичною одиницею, до складу якої входять стрільці, кулеметники та інші відповідно до штатної структури, зокрема й механік-водій, навідникоператор. Тому для ведення тактичних дій залежно від обстановки командир може створювати тимчасові тактичні групи з військових відділення згідно з бойовим розрахунком. 
				Таким чином можуть створюватися вогневі, маневрені групи, групи управління та вогневої підтримки, але вони не позаштатні.
				Бойовий порядок механізованого відділення (мвід) — бойова лінія. БМП (БТР) 
				може знаходитись у бойовому порядку відділення або входити до складу групи бойових 
				машин взводу.
				Бойова лінія відділення утворюється військовослужбовцями, які розміщені для ведення бою рівномірно або бойовими групами («двійками», «трійками»), склад яких визначає командир відділення. Залежно від завдань і умов обстановки бойова лінія може 
				формуватися уступом, клином, кільцем тощо. Бойові групи можуть бути маневреними і 
				вогневими.
				40
				Маневрену групу створюють для виконання окремих завдань щодо знищення (захоплення) противника у взаємодії з вогневою групою через зближення з ним і зайняттям 
				вигідного положення, використовуючи складки місцевості (місцеві предмети). До складу 
				маневреної групи можуть призначатися старший стрілець, стрілець та кулеметник.
				Вогнева група створюється для підтримки вогнем дій маневреної групи і знищення
				противника. До складу вогневої групи входять, як правило, командир відділення, кулеvетник, гранатометник і стрілець-помічник гранатометника. Залежно від завдання, яке
				виконують, засобів посилення та умов, склад бойових груп може бути іншим.
				Бойова машина піхоти (бронетранспортер) призначається для підтримки вогнем дій 
				відділення (бойових груп), знищення броньованих і захищених об’єктів противника, 
				а також перевезення особового складу відділення.
				а 
				б 
				Іл. 6.2. Склад та озброєння механізованого відділення (мвід) — базового підрозділу для створення бойових груп у ЗСУ: а — на бойовій машині піхоти (БМП); б — на бронетранспортері (БТР)
				41
				Мета формування таких груп — створити більш гнучкий, розосереджений бойовий 
				порядок підрозділу для боротьби з малими мобільними групами супротивника, зокрема
				в населених пунктах, горах, який забезпечував би ефективне використання можливостей 
				кожного виду стрілецької зброї. У цьому випадку, природно, зростає роль молодших командирів і старших груп, загалом відповідальність кожного військовослужбовця за виконання бойового завдання.
				Однією з передумов створення бойових груп стало й те, що під час бойових дій, 
				збройних конфліктів, особливо в зоні ООС, вагоме місце посідає снайперське протиборство. Зокрема, у населених пунктах, горах снайпер часто стає ключовою фігурою: вражаючи важливі цілі, він нерідко визначає успіх підрозділу. Коли в групі є снайпер, то 
				діючі тут автоматники, кулеметники, гранатометники допомагають йому в пошуках цілі, 
				забезпечують його охорону, вибір позиції, її маскування. Гранатометнику зазвичай допомагає, згідно зі штатом, його помічник. Кулеметника прикривають сусіди з бойової 
				групи, які діють у бойовому порядку. Це підвищує ефективність роботи і снайперів, і, в 
				цілому, бойових груп.
				Первинним підрозділом сухопутних військ у Збройних силах України є 
				механізоване відділення (мвід), до складу якого можуть входити до трьох 
				бойових груп (іл. 6.2). Зазвичай у мвід 2–3 групи: а) група командування або
				група управління, вогнева; б) ударна, снайперська, мінування; в) прикриття, забезпечення тощо.
				а 
				а 
				б 
				в 
				Іл. 6.3. Розподіл мотопіхотного відділення на бойові групи у військах НАТО: а — фото; б — схема;
				в — пояснення позначень на схемі
				42
				У відділеннях інших родів військ чисельність особового складу групи може складати від 2-х до 4-х осіб. Такий підхід до формування груп набув широкої практики в
				Збройних силах США, якщо це стосується взаємного маневру і вогневого прикриття. 
				Відділення, або рій, відділок — це в багатьох арміях світу найменше штатне військове формування, тактичний підрозділ, що має штатного командира.
				Розподіл мотопіхотного відділення на бойові групи дає можливість створити гнучкий і розосереджений бойовий порядок, підвищити ефективність вогневого ураження супротивника і живучість підрозділу, забезпечує взаємну підтримку і прикриття вогнем на 
				полі бою під час здійснення маневру (іл. 6.3 а, б, в; табл. 6.1).
				В арміях НАТО відділення на картах, схемах має стандартне позначення .
				Таблиця 6.1
				Умовний знак бойової 
				групи (відділення), секції
				Назва елементів тактичного знака Назва бойової групи (відділення), секції
				1. Вказівник відділення
				2. Піхота («перехрещені ремені»)
				3. Друге відділення другого взводу
				4. Бойова група «А»
				5. Прямокутна рамка на синьому тлі —
				свої війська
				Бойова група «А» другого піхотного відділення, другого 
				взводу
				Те саме — тільки, бойова група «В»
				Бойова група «В» другого піхотного відділення другого взводу
				Прямокутна рамка з овалом у центрі —
				бронетехніка на гусеничному шасі 
				Бойова група «С» другого мотопіхотного відділення другого 
				взводу 
				Прямокутна дужка над знаком групи 
				«С» — окоп для бронетехніки на гусеничному ходу
				Окоп для бойової машини піхоти (БМП)
				В Об’єднаних збройних силах країн НАТО бойовою групою може командувати 
				старший солдат, молодший сержант, сержант, капрал.
				Номенклатура формувань в армії США (за ієрархічною градацією).
				Команда. Найменший підрозділ в армії США. Вогнева команда складається з командира команди (сержант, 
				капрал або спеціаліст), стрільця, гранатометника і кулеметника. У снайперській команді є снайпер і група прикриття — 2–4 військовослужбовці.
				Відділення складається з двох команд під керівництвом штаб-сержанта — 9–10 військовослужбовців. 
				Секція — підрозділ під командуванням штаб-сержанта, приблизно дорівнює відділенню, але зазвичай входить до складу роти.
				Взвод під командуванням лейтенанта і головного сержанта взводу, який має звання сержант першого класу, складається з двох і більше відділень — 32-х військовослужбовців.
				Іл. 6.4. БМП «Бредлі»
				1
				5
				А
				4 2
				3
				43
				Нижче подано штат мотопіхотного відділення військ НАТО на БМП М-2 «Бредлі» 
				(іл. 6.4, табл. 6.2).
				Таблиця 6.2
				Штат мотопіхотного відділення на БМП М-2 «Бредлі»
				Особовий склад Озброєння і техніка
				1
				2
				3
				4
				5
				6
				7
				8
				9
				10
				Командир відділення
				Заступник командира відділення 
				Навідник-оператор БМП 
				Механік-водій БМП 
				Оператор ПТКР «Дракон» 
				Стрілець-гранатометник 
				Кулеметник 
				Автоматник 
				Автоматник 
				Радіотелефоніст
				1. БМП М-2 «Бредлі» — 1 од.
				2. 7,62-мм кулемет М-60 (М-240С) — 1 од.
				3. 5,56-мм гвинтівка М16А2 — 6 од.
				4. ПТРК «Дракон» — 1 од.
				5. 5,56-мм кулемет М249 — 2 од.
				6. 40-мм протипіхотний гранатомет М-203 — 2 од.
				7. На озброєнні відділення є три 66-міліметрових 
				протитанкових гранатомети М72А2 одноразового 
				застосування
				1. З якою метою об’єднують солдатів відділення в бойові групи? 2. У якому складі 
				можуть бути створені бойові групи? 3. Поясніть причини появи бойових груп у 
				складі механізованих відділень (мвід).
				4. Використовуючи іл. 6.3 та іл. 6.4, порівняйте структуру бойових груп у складі 
				ЗСУ і в Об’єднаних збройних силах НАТО. 5. За результатами виконання завдання 4 створіть презентації структури бойових груп в ЗСУ і в Об’єднаних 
				збройних силах НАТО.
				§ 7. Склад бойової групи (малі тактичні групи — до 8 осіб. Розподіл 
				обов’язків між військовими та їх взаємодія в бойовій групі (продовження)
				Завершіть речення: «Бойові групи — це ... Їх створюють для ...»
				Склад бойової групи («двійки», «трійки»). Склад бойових груп залежить від організаційно-штатної структури відділення і завдань, які воно виконує. Для 
				найкращої взаємодії, взаємоконтролю і взаємодопомоги, а також для полегшення управління підрозділом у цілому у групах військових об’єднують у пари або трійки.
				Бійці в групах (парах чи трійках) діють у тісному контакті, постійно перебувають у 
				межах прямої видимості й підтримують голосовий зв’язок. 
				Щоб такі групи діяли ефективно й мали високий рівень взаєморозуміння, треба формувати їх заздалегідь, ще в процесі підготовки до бойових дій. Тоді в бійців формуються 
				не тільки дружні стосунки, а й буде почуття взаєморозуміння і передбачення дій товариша. Під час спільних тренувань у групах бійці обмінюватимуться досвідом і вироблятимуть єдину тактику дій, у них навіть буде формуватися «власна» мова спілкування. 
				Подібна практика, наприклад, діє у Французькому іноземному легіоні, де військовослужбвці об’єднані в пари (біноми)
				У разі підсилення відділення вогневими засобами, до складу бойових груп можуть 
				додатково входити вогнеметник, обслуга АГС-17 (автоматичний гранатомет станковий) 
				або СПГ-9 (станковий протитанковий гранатомет).
				44
				Отже, елементами бойового порядку відділення можуть бути: перша група (трійка), 
				друга група (трійка), третя група (бойова машина).
				Варіант складу бойових груп може бути таким:
				• перша група — старший стрілець (старший групи), кулеметник і стрілець;
				• друга група — командир відділення, снайпер, гранатометник, стрілець-помічник 
				гранатометника;
				• третя група — заступник командира БМ — навідник-оператор (кулеметник) і механік-водій (водій).
				Розподіл обов’язків між військовослужбовцями та їх взаємодія в бойовій групі.
				Командир відділення (бойової групи) зобов’язаний: 
				• знати тактику дій, можливості та способи застосування відділення (бойової групи) у різних видах бою; • досконало володіти основними видами озброєння і техніки відділення 
				(бойової групи); • уміло командувати відділенням (бойовою групою) в бою і наполегливо домагатися виконання поставленого завдання, вести влучний вогонь зі зброї, орієнтуватися на будь-якій місцевості, користуватися топографічною картою, уміло використовувати прилади спостереження, особисто вести спостереження за противником, 
				сигналами командира взводу і діями сусідів; • забезпечувати справну роботу засобів 
				зв’язку, уміти використовувати їх, підтримувати стійкий зв’язок з командиром взводу. 
				Навідник-оператор БМП (навідник гармати, кулеметник БТР) зобов’язаний: 
				• знати озброєння БМП (БТР), прилади прицілювання і спостереження, постійно дбати 
				про їхню готовність до бойового застосування; • знати правила стрільби з гармати і 
				спареного з нею кулемета, пуску протитанкових керованих ракет; • уміти користуватися комплексом управління озброєння; • уміти оглядати, готувати до стрільби боєприпаси та укладати їх; • уміти виявляти і розпізнавати цілі, визначати вихідні дані 
				для стрільби, вести влучний вогонь і знищувати виявлені цілі за командою командира 
				відділення або самостійно; • своєчасно доповідати про використання (0,5 % і 0,75 %) 
				запасу боєприпасів; • під час дій механізованого відділення (мвід) в пішому порядку 
				постійно вести спостереження за полем бою, сигналами командира відділення, підтримувати вогнем озброєння БМП (БТР) дії відділення; • систематично перевіряти 
				стан озброєння, прицільних приладів, механізмів заряджання і наведення, виконувати 
				їхнє технічне обслуговування, негайно усувати виявлені несправності й доповідати 
				командиру відділення; • уміти працювати на радіостанції і переговорному пристрої, 
				вибирати вогневу позицію, обладнувати і маскувати її; • знати обов’язки командира 
				відділення та, за потреби, виконувати їх. 
				Крім того, він має вміти вивести бойову машину з-під вогню супротивника в найближче укриття.
				Механік-водій БМП, водій БТР зобов’язаний:
				• знати будову, технічні можливості, правила експлуатації та обслуговування БМП (БТР); 
				• утримувати бойову машину в постійній готовності до застосування; • упевнено керувати нею за будь-яких умов на будь-якій місцевості; • уміти долати загородження, 
				водні перешкоди й інші складні ділянки місцевості, готувати машину до завантаження на 
				45
				транспортні засоби і застосування в особливих умовах; • уміти готувати до буксирування 
				і буксирувати озброєння та техніку; • знати і точно виконувати команди, сигнали регулювання та управління; • утримувати встановлену дистанцію і швидкість руху, місце в похідному і бойовому порядку; • уміти орієнтуватися на місцевості та користуватися схемою маршруту; • знати напрямок дій свого підрозділу; • під час руху вміло 
				використовувати захисні властивості місцевості; • у бою вести спостереження, доповідати про виявлені цілі та результати їх ураження, забезпечувати найкращі умови для 
				ведення вогню, швидко займати вогневу позицію; • обладнувати окоп, маскувати його 
				й машину, застосовувати захист від ВТЗ (високоточної зброї); • у разі несправності (пошкодження) машини негайно доповідати командиру і вживати заходів щодо її усунення; 
				• знати норми витрати ПММ (пально-мастильних матеріалів), не допускати їх перевитрати, своєчасно доповідати командиру про використання (0,5 та 0,75) заправки пального; 
				• упевнено володіти особистою зброєю, застосовувати її для самозахисту і захисту бойової машини. 
				Крім того, він має знати озброєння бойової машини, уміти заряджати і вести вогонь 
				із гармати і кулемета, а також уміти працювати на радіостанції і переговорному пристрої. 
				Гранатометник, кулеметник (навідник кулемета), старший стрілець (стрілець) 
				зобов’язані: 
				•знати способи дій у бою і порядок застосування своєї зброї, її характеристики і можливості; 
				• утримувати зброю в справному стані та вміти вести з неї влучний вогонь у будь-яких 
				умовах удень і вночі; • постійно спостерігати за полем бою і доповідати командиру відділення про виявлені цілі, за командою командира та самостійно знищувати їх вогнем;
				• спостерігати за сусідами й підтримувати їх вогнем; доповідати командиру відділення 
				про використання (0,5 і 0,75) носимого запасу боєприпасів; • уміти користуватися приладами і механізмами, розташованими в десантному відділенні БМП (БТР); • допомагати навіднику-оператору в підготовці та укладанні боєприпасів і технічному обслуговуванні озброєння, а механіку-водію (водію) — у проведенні технічного обслуговування і ремонту БМП (БТР). 
				Снайпер зобов’язаний:
				◊ знати способи дій у бою і штатну зброю; ◊ утримувати її в справному стані й уміти 
				вести з неї влучний вогонь; ◊ уважно спостерігати за полем бою, виявляти й оцінювати 
				цілі, за командою командира або самостійно знищувати найбільш важливі з них (офіцерів, спостерігачів, обслугу вогневих засобів, снайперів); ◊ діючи в парі, вести розвідку, цілевказання і коректування стрільби; ◊ уміти орієнтуватися на місцевості, використовувати захисні та маскувальні властивості місцевості та місцевих предметів 
				для прихованого пересування, вибирати місце для вогневої позиції й обладнувати її. 
				Номер обслуги (стрілець-помічник гранатометника) зобов’язаний: 
				• надавати допомогу навіднику зброї (гранатометнику) у піднесенні та підготовці боєприпасів до стрільби, а також обслуговуванні зброї, прикривати його вогнем у бою;
				• вести спостереження за сигналами командира свого підрозділу і результатами стрільби, 
				уміти коректувати її; • упевнено володіти особистою зброєю і вміти вести з неї влучний вогонь. Крім того, він повинен уміти вести вогонь з кулемета (гранатомета).
				46
				Кожен військовослужбовець, що входить до складу бойової групи, незалежно від спеціальності, має бути навчений прийомам ведення розвідки місцевості в населених пунктах, 
				у горах, добре знати тактику дій противника. Старші бойових груп мають уміти вибрати 
				місце для обладнання засідок — уздовж доріг, стежок, що проходять по карнизах та ущелинах; на схилах висот, що прилягають до дороги (стежки) або утворюють вхід в ущелину; у населених пунктах тощо.
				Кожному «номеру» бойової групи визначають завдання.
				Завдання першого (у цьому випадку — стрільця): – пересуватися на полі бою різними 
				способами до вказаного рубежу; – вести розвідку противника та місцевості на відстані 300–
				500 м; – долати мінно-вибухові загородження та природні перешкоди; – негайно відкривати прицільний вогонь різними способами протягом 2–3 с на глибину до 100 м перед собою; – зброю тримати готовою до негайного застосування: палець на спусковому гачку, 
				куди дивляться очі — туди має бути спрямований і ствол.
				Завдання другого і третього: – підтримувати переміщення першого стрільця веденням прицільного вогню з-за укриття протягом 3–5 с, на дальності 300–500 м з безсистемною зміною вогневих позицій (зміна вогневої позиції після стрільби); – вести розвідку 
				противника і місцевості на глибину 500–700 м; – старший стрілець додатково управляє 
				діями бойової групи.
				Завдання четвертого, п’ятого, шостого (друга бойова група): – вести розвідку противника і місцевості на глибину 500–700 м; – підтримувати прицільним вогнем із-за укриття 
				тривалістю 3–5 с на відстані до 500 м дії першої бойової групи (першого, другого і третього номерів) з безсистемною зміною вогневих позицій; – виявляти і знищувати броньовані цілі противника на відстані 300–500 м; – охороняти командира відділення.
				Завдання сьомого (механіка-водія, водія — третя бойова група): – спостерігати за 
				місцевістю на маршруті руху до 50 м і сигналами (умовними жестами) інформувати командира відділення); – за командою виводити бойову машину на заплановані вогневі позиції (укриття); – уміло маневрувати бойовою машиною на полі бою під час зміни вогневої 
				позиції (укриття).
				Завдання восьмого (навідника-оператора, кулеметника ККВТ (крупнокалібровий кулемет Владімірова танковий) — третя бойова група): – вести розвідку місцевості на відстані до 2000 м; – прикривати вогнем по 3–5 с дії перших двох груп на 
				відстані 600–1200 м.
				Кожна бойова група повинна мати «кішку»*, шнур (2–3 комплекти на відділення), 
				щоб використовувати їх для розмінування мін на розтяжках і тих, які встановлені на ґрунті 
				без заглиблення; усі військові мають уміти використовувати багнет-ніж, щоб проробляти 
				проходи в загородженнях, виводити з ладу лінії зв’язку та битися в рукопашному бою.
				Бойовим групам важливо взаємодіяти під час бою, здійснюючи штурмові дії (певні 
				пересування), щоб організувати взаємне прикриття.
				Під час прочісування місцевості потрібно, щоб взаємодія бойових груп забезпечувала черговість їхнього просування від рубежу до рубежу.
				Наприклад, коли одна група оглядає місцевість, змінює вогневу позицію (іл. 7.1 а), 
				групи, які з нею взаємодіють, розташовуються на вигідному рубежі на відстані 25–30 м 
				від об’єкта (гай, яр, будинок) і тримають його під прицілом (іл. 7.1 б). Особливо складно 
				виявити снайперів супротивника, які ретельно маскуються. Для їхнього виявлення у 
				складі бойових пар (трійок) доцільно мати спеціальних спостерігачів.
				47
				а б 
				Іл. 7.1. Взаємодія бойових груп під час зміни вогневої позиції
				Кожному солдату, з урахуванням умов місцевості, на напрямку дій групи вказують 
				2–3 вогневі позиції, які необхідно змінювати після кількох коротких черг з автомата; також 
				кожному солдатові бойової групи призначають сектори стрільби — основний і додатковий, вони мають перекриватися між військовослужбовцями, які діють поряд, не менше ніж 
				на 10–15°, створюючи зону суцільного вогню; висунення на рубіж переходу в атаку здійснюють на дистанціях, які забезпечують візуальне спостереження за діями один одного і 
				взаємну підтримку вогнем; атаку супротивник здійснює, як правило, після максимально 
				можливого просунення під прикриттям димів (як з фронту, так і з виходом в один із флангів або тил). Рух груп у бою відбувається короткими перебіжками від укриття до укриття.
				Навіть за відсутності вогню супротивника бійцям слід бути обережними й не затримуватися на відкритих ділянках понад 2–3 с.
				а б 
				Іл. 7.2. Вогневе прикриття бойової групи: а — кулеметником; б — снайпером
				Основне прикриття підрозділів здійснюють кулеметники (іл. 7.2 а), снайпери
				(іл. 7.2 б) та гранатометники. Снайпери, кулеметники, гранатометники діють парами в 
				штатному порядку. При цьому кулеметники можуть вести такий, що «турбує», вогонь по 
				підозрілих місцях, у яких може перебувати супротивник. Змінюючи пзицію, кулеметник має триматися якомога ближче до командира відділення, щоб у разі потреби командир міг голосом управляти його вогнем.
				Розплата за скупчення на полі бою. У бою схильність солдатів збиратися за 
				невеликими, порівняно надійними укриттями рівносильна спробі самогубства. 
				Потрібно пам’ятати, що 3–4 солдати, які сховалися разом за горбком, 
				пнем або валуном, неминуче привертають увагу супротивника, який візьме цю групу на 
				приціл кулемета і відкриє вогонь при першій же її перебіжці. 
				Тисячі солдатів заплатили своїм життям за те, що поступилися інстинктивному бажанню триматися разом у хвилину небезпеки. Є численні приклади, як артилерійський 
				48
				снаряд або міна знищували всю групу. Бувалі солдати, які пережили війну і нині передають свої вміння молоді, знають з власного досвіду, що розосередитися на полі бою — це 
				уникнути марних втрат. 
				Зближення на дальність дійсного вогню. Якщо відстань до супротивника ще велика настільки, що ведення вогню у відповідь по ньому буде марною тратою набоїв, або 
				якщо характер місцевості такий, що зводить нанівець ефективність стрілецького вогню, 
				групі маневру слід просуватися вперед перебіжками по одному. Частота й величина перебіжок цілком залежатимуть від наявності укриттів і щільності вогню супротивника.
				Снайпери та гранатометники також ведуть вогонь по цілях, позиціях супротивника. 
				Після проходження передовими підрозділами рубежу вони закріплюються на захоплених позиціях і забезпечують підхід групи прикриття на нові позиції.
				Практика показала, що за належної підготовки й всебічного забезпечення підрозділи (бойові групи) можна успішно використовувати в наступі й в обороні, у складі бойової охорони, сторожових застав, під час проведення блокування, пошуку, патрулювання, під час штурмових дій у населеному пункті, у горах.
				Звичайно, застосування бойових груп не панацея. Їх створення цілковито протирічить 
				основному принципу ведення бою — зосередження сил і засобів на важливому напрямку. 
				Тому не завжди ефективна групова тактика: вона не замінює, а лише доповнює ударну 
				тактику. До того ж, як зазначалося раніше, використання групової тактики вимагає від командирів високої тактичної підготовки, уміння організовувати взаємодію між бойовими 
				групами, із сусідами, із засобами підтримки, здійснювати стійке управління бойовими групами, усебічне забезпечення в ході бою.
				Розглянемо сигнали, тактичні знаки взаємного розпізнавання підрозділів 
				(бойових груп), які залучаються до проведення ООС (у 2014–2018 рр. — АТО).
				1. «Кольорова стрічка» на: • передній частині лівого і правого наплічника 
				бронежилета; • верхньому клапані задньої кишені бронежилета; • кевларовому шоломі 
				зверху від чола до потилиці; • липучках бокових кишень передпліччя рук (додатковий 
				розпізнавальний знак).
				2. Для автомобільної техніки: • три білих стрічки з проміжком 10 см (середня завширшки 20 см, бокові — по 10 см) на передній і задній частині автомобіля; • біле коло 
				радіусом 15 см на дверях кабіни та верхній частині кабіни та кузова; • «кольорова стрічка» 
				у верхній частині лобового скла завширшки 20 см (додатковий розпізнавальний знак); 
				• прив’язана подвійна «кольорова стрічка» тканини завширшки 10 см та завдовжки 20 см 
				угорі нижнього «коліна» антени та на обох кронштейнах дзеркал заднього виду (додатковий розпізнавальний знак).
				3. Для бронетанкової техніки: • три білих стрічки з проміжком 10 см (середня завширшки 20 см, бокові — по 10 см) на передній та задній частині корпусу; • біле коло 
				радіусом 15 см на бортах (верхній кришці бортових дверей, з обох боків башти тощо) та 
				верхній частині башти; • прив’язана подвійна «кольорова стрічка» тканини завширшки 
				10 см і завдовжки 20 см вгорі нижнього коліна антени та на навісному обладнанні з обох 
				сторін передньої частини корпусу.
				49
				Примітка: Для автомобілів та бронетехніки, пофарбованої у світлі кольори (білий, 
				сірий тощо), замість білих стрічок використовувати чорні стрічки.
				Єдина нумерація кольорів («кольорова стрічка») для сигналів розпізнавання: № 1 —
				жовтий; № 2 — червоний; № 3 — оранжевий. Зазначену нумерацію потрібно використовувати під час організації взаємодії та доведення сигналів взаємного розпізнавання.
				Призначаючи сигнали, корисно пам’ятати про таке: сигнали рукою чи автоматом 
				помітні вдень на відстані 300–1000 м; ліхтарем уночі — 1000–1500 м; прапори сигнальні 
				вдень — 800–1500 м; ракети сигнальні вдень — до 5000 м, уночі — до 15 000 м.
				1. Який розподіл обов’язків між військовослужбовцями та як організовують їх взаємодію в бойовій групі? 2. Від яких факторів залежить склад бойових груп?
				3. Доведіть, що психологічна сумісність важлива для членів бойової групи.
				4. Які особливості дій солдата в складі бойової групи в умовах ближнього бою?
				5. Як розпізнають солдати «своїх» під час організації взаємодії між бойовими 
				групами на полі бою?
				6. Розкажіть товаришу про завдання, прийоми і способи дій солдата на полі бою 
				в складі бойової групи.</p>
		</section>
		</main>
		<footer class="page-footer">
			<div class="container">
				

				
			</div>
		</footer>
	</div>
</body>
</html>